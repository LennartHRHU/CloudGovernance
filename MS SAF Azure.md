# Microsoft Cloud Adoption Framework voor Azure

## Introductie Framework

Het Microsoft Cloud Adoption Framework voor Azure is opgezet met de intentie handvaten te bieden aan organisaties om succes te behalen binnen de Cloud en de adoptie hiervan op bedrijfsniveau. (Microsoft, z.d.) Het Framework kijkt zowel naar de technologische als de bedrijfsdoelen en tracht hier synergie in te vormen. Dit wordt binnen het Framework ondervangen aan de hand van 8 kernprincipes/fases waar het Framework op gebouwd is. Deze kernprincipes staan in nauw verband met Governance en de vraagstukken die hieromheen spelen.

## Kernpunten Framework

**Strategy**: Hierbinnen wordt aandacht besteed aan het opzetten van een Cloud (Adoptie) strategie die bruikbaar is voor alle stakeholders, zowel aan de technische als bedrijfskant. Binnen deze fase vallen onder andere het uitschrijven van de aanwezige motivaties en het opzetten van een Business Case.

**Plan**: De planfase is een verlengde van de strategie uit het vorige kernpunt. Er wordt voortgebouwd op de opgezette strategie door onder andere het kijken naar prerequisites en het inschatten van de nodige tijdvakken voor implementatie van onderdelen.

**Ready**: Dit kernpunt (gereed maken) besteed voornamelijk aandacht aan het voorbereiden van het Cloud Platform voor Adoptie. Dit in de vorm van het onderzoeken, opbouwen en uitbouwen van een geschikte Landing Zone die aansluit op de eisen/wensen.

**Migrate**: Deze fase focust zich op het op daadwerkelijke migreren van Apps of Workloads richting Azure. Hieronder valt de eerste migratie en het uitwerken van de overige migratie scenario's. Daarnaast worden mogelijken voor het evalueren en verbeteren van dit proces geboden.

**Innovate**: Hierbinnen wordt aandacht besteed aan het bieden van (nieuwe) innovatieve oplossingen binnen de cloud. Er wordt gekeken naar waar innovatie mogelijk is en hoe deze inzetbaar (en verbeterbaar) is binnen de context van de cloud omgeving.

**Govern**: Dit kernpunt focust zich op het opzetten, gebruiken en inzetten van een Governance Foundation. Daarnaast wordt uitgewerkt hoe deze verbeterd kan worden door beter aan te sluiten op de bedrijfsdoelen.

**Manage**: Deze fase focust op het onderhouden en beheren van de geleverde (geadopteerde) cloud oplossing tijdens de vorige kernpunten/fases. Er worden onder andere handvaten geboden voor het opzetten van een Management Baseline en het uitwerken van Design Principles.

**Organize**: Dit kernpunt focust op het organisatiemodel en de werkverdeling tijdens en na adoptie van een cloud omgeving of operating model. Aan de hand van het Framework kunnen verantwoordelijke (virtuele) teams of afdelingen voor taken gedifineerd worden.

![Kernpunten Overview](/KernpuntenAdoption.PNG)

(Microsoft, z.d.-a)

## Bijdrage Governance

Waar dit Framework in de eerste plaats een bijdrage levert aan de algemene Governance praktijken binnen een bedrijf is standaardisatie. Als we kijken naar de essentie van Governance (de goede dingen goed doen) dan draagt het Framework hier op meerdere vlakken in bij. Uiteindelijk is het aan het bedrijf om het adoptie plan op te zetten en te doorlopen, maar het Cloud Adoption Framework kan de kaders voor dit plan bieden. Zo worden er bijvoorbeeld handvaten geboden voor het uitwerken van de nodige Policies op het gebied van Organisation, Cost Management, Security en Resource Consitency, allen belangrijke onderdelen op het gebied van Governance.

Kort gezegd is het Framework opzichzelf staand geen directe verbetering voor Governance. Als een bedrijf het Framework echter gebruikt om over haar Governance vraagstukken na te denken en deze binnen de kaders van het Framework uit te werken kan een substantiele verbetering/bedrijge onstaan.

## Compleetheid Governance Aspect

De kernprincipes binnen het Framework zijn grotendeels gelijk aan die door veel instanties genoemd worden als kernprincipes voor Cloud Governance. Zo zijn Strategy, Migrate en Manage ook terug te zien binnen de Weolcan materie op dit gebied. Overige aspecten uit diezelfde materie zijn ook terug te vinden, weliswaar binnen dit Framework onder een andere noemer. Zo valt bijvoorbeeld security binnen dit Framework grotendeels onder de "Ready" en "Govern" fases van het Framework.

De bulk van de "Guidance" voor het goed opzetten van de Cloud Governence en de hieraan gekoppelde Foundation zijn te vinden binnen de "Govern" fase van het Framework. Hierbinnen wordt informatie en instructie gegeven op het gebied van Beveligingsbeleid, Cost Management en Resource Consistency.

Omdat de meningen echter verschillen met betrekking tot welke zaken er onder de noemer Cloud Governance moeten vallen en hoe diepgaand deze uitgewerkt moeten worden zal een dergelijk Framework als deze nooit *alle* aspecten kunnen afdekken die met Governance te maken hebben.

## Sterke en zwakke punten Framework

Het Framework blinkt in dezen uit op het gebied van de systematische en stapgsgewijze aanpak. Per fase (of kernpunt) worden stappen/onderdelen geschetst waarmee de nodige zaken voor dat aspect van het traject uitgewerkt kunnen worden. Tevens is het verloop van het Framework ook goed toe te passen bij trajecten, elke fase is een logisch vervolg van de voorgaande.

Een punt waarin het Framework minder goed uit de verf komt is het ontbreken van bruikbare "actionable" templates. Andere, vergelijkbare frameworks, bieden voor veel aspecten templates die gehanteerd kunnen worden bij het ontwerpen of inventariseren van de nodige zaken. Deze kunnen het uitvoerig en nauwkeurig documenteren van de juiste gegevens stimuleren. Hier is binnen dit Framework nauwelijks of geen sprake van.

## Hantering Framework Public Cloud Providers

Dit specifieke Framework is door Microsoft ontworpen voor gebruik op het Azure Platform. Microsoft geeft zelf aan dat het Framework een resultaat is vanuit ervaring/best practices van Microsoft Medewerkers en Best Practices, hieruit valt op te maken Microsoft het Framework (of in ieder geval de intentie erachter) intern ook zelf inzet.

Daar dit specifieke Framework geschreven is voor Azure implemenaties zullen andere Public Cloud Providers deze niet hanteren. Echter hebben Cloud Providers zoals Amazon AWS hun eigen Cloud Adoption Framework. Daarnaast is er bijvoorbeeld het Google Cloud Adoption Framework voor gebruik bij de Google Cloud. De gehanteerde namen binnen deze Frameworks zullen weliswaar afwijken, de kernpunten en acties zullen op grote lijnen echter overeen komen.

## Bronvermelding

*Microsoft. (z.d.). Cloud Adoption Framework Overview. Microsoft Docs. Geraadpleegd op 14 december 2020, van https://docs.microsoft.com/nl-nl/azure/cloud-adoption-framework/overview*

*Microsoft. (z.d.-a). Cloud Adoption Framework Fases/Kernpunten [Illustratie]. Cloud Adoption Framework Fases/Kernpunten. https://docs.microsoft.com/nl-nl/azure/cloud-adoption-framework/overview*